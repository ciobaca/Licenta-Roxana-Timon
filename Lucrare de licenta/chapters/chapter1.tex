\chapter{Dafny}
\section{Prezentare generală}

Dafny este un limbaj imperativ de nivel înalt cu suport pentru programarea orientată pe obiecte. Metodele realizate în Dafny
au precondiții, postcondiții și invarianți care sunt verificate la compilare, bazându-se pe soluționatorul SMT Z3. În cazul în care o postcondiție nu poate fi stabilită (fie din cauza unui timeout, fie din cauza faptului că aceasta nu este valabilă), compilarea eșuează. Prin urmare, putem avea un grad ridicat de încredere într-un program verificat cu ajutorul sistemului Dafny.
Acesta a fost conceput pentru a facilita scrierea unui cod corect, în sensul de a nu avea erori de execuție, dar și corect în sensul de a face ceea ce programatorul a intenționat să facă.\cite{DBLP:journals/corr/abs-1909-01743}
Dafny, ca platforma de verificare,  permite programatorului să specifice comportamentul dorit al programelor sale, astfel încât acesta să verifice dacă implementarea efectivă este conformă cu acel comportament. Cu toate acestea, acest proces nu este complet automat iar uneori programatorul trebuie să ghideze verificatorul.\cite{DBLP:journals/jlap/BlazquezMS23}
